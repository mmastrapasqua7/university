# K-Anonymity

Metodo per proteggere l'identità dei rispondenti quando si rilasciano delle informazioni vere

POLITICA: **"La tabella dati rilasciata deve essere indistintamente relazionata con almeno un certo numero k di rispondenti"**

METODO: **"nel rilascio di dati ogni combinazione di valori dei quasi identificatori deve portare indistintamente ad almeno k rispondenti"**

CONDIZIONE SUFFICIENTE: **"Ogni valore di combinazione di quasi identificatore deve avere almeno k occorrenze nella tabella pubblicata"**

I quasi identificatori possono essere sfruttati e quindi vanno controllati. ATTENZIONE: quando si parla di quasi-identifiers non si riferisce al valore singolo ma alla combinazione dei valori dei vari attributi. La combinazione fa il quasi-identifiers

## Tecniche non-perturbative per soddisfare k-anon:

- **generalizzazione**: non rilascio dati specifici ma quelli più generici. In questo modo gente che prima era unica diventa simile ad altre. Le informazioni sono sempre vere ma sono generalizzate
  
  - esempio: la data di nascita la diminuisco ad anno e messe, poi ad anno, sempre più persone cadranno nello stesso insieme e diventano uguali

- **soppressione**: per evitare troppa generalizzazione fino a perdere di significato cancelliamo un'intera tupla dalla tabella.
  
  - esempio: membri della classe, se generalizziamo la data di nascita a intervalli di 3 anni e poi devo includere la prof con +30 anni di differenza, o aumento la generalizzazione o sopprimo direttamente il record della prof
  
  - attenzione: tutti i dati che tu dico sono veri, anche se non ti dico che ho cancellato cose è pur sempre non-perturbativo
  
  - attenzione: non deve dipendere dal numero, altrimenti è spifferata
    
    - esempio: tolgo via gli stipendi del dipartimento1, ok
    
    - esempio: tolgo via gli stipendi maggiori di 10k, non va bene, posso inferire che guadagna più di 10k

### Generalizzazione dominio

La relazione di generalizzazione $\le_D$ **associa un dominio D alla sua generalizzazione**

Dati due sottodomini $D_i, D_j \in \text{Dom}$
Se $D_i \le_D D_j$
Vuol dire che i valori del dominio $D_j$ sono una generalizzazione dei valori di $D_i$
Ovvero i valori di $D_i$ sono descritti dalle regole di $D_j$

#### Gerarchia generalizzazione dominio

Una gerarchia di generalizzazione di dominio è scritta come

$$
\text{DGH}_D = (\text{Dom}, \le_D)
$$

Il solo fatto che esista una generalizzazione implica anche che esista una gerarchia, espressa appunto come $\le_D$, e questo vuol dire che

$$
\forall D_i, D_j, D_z \in \text{Dom} \newline
D_i \le_D D_j, D_i \le_D D_z \implies D_j \le_D D_z \lor D_z \le_D D_j
$$

Detto anche **RELAZIONE DI ORDINAMENTO TOTALE**

#### Gerarchia generalizzazione più dominii

Se ho una tupla di domini, come nel caso dei quasi-identificatori che sono una combinazione di attributi, la sua gerarchia di generalizzazione sarà data dal prodotto cartesiano delle gerarchie dei singoli domini

$$
\text{DT} = (D_1, ..., D_n), \space D_i \in \text{Dom} \space \forall i \newline
\text{DGH}_\text{DT} = \text{DGH}_{D_1} \times ... \times \text{DGH}_{D_n}
$$

### Generalizzazione valori

La relazione di generalizzazione di valori $\le_V$ **associa ogni valore del dominio $D_i$ a un unico valore del dominio $D_j$, dove $D_i \le_D D_j$**

#### Gerarchia generalizzazione valori

Il solo fatto che esista una generalizzazione di valori $\le_V$ implica l'esistenza, per ogni dominio $D$, di una gerarchia di generalizzazione dei valori $\text{VGH}_D$ 

**$\text{VGH}_D$ è una struttura ad albero**

- le foglie sono i valori di D

- alla radice vi è il massimo elemento di $\text{DGH}_D$, ovvero il massimale, il singleton, quello da solo

### Generalizzazione con soppressione

Date due tabelle $T_i, T_j$ definite con gli stessi attributi, si dice che $T_j$ è una generalizzazione con soppressione della tabella $T_i$, espressa come $T_i \preccurlyeq T_j$, se

1. $\# T_j \le \# T_i$, ovvero la cardinalità della tabella generalizzata $T_j$ è minore o uguale della cardinalità della tabella di partenza $T_i$

2. Il dominio $dom(A, T_j)$ di ogni attributo $A$ in $T_j$ è uguale, ovvero è una generalizzazione, del dominio $dom(A, T_i)$ dell'attributo $A$ in $T_i$

3. è possibile definire una funzione iniettiva che associa ogni tupla $t_j$ in $T_j$ con una tupla $t_i$ in $T_i$, tale per cui ogni valore di ogni attributo nella tupla $t_j$ è uguale, ovvero è una generalizzazione, del valore della tupla corrispondente in $t_i$

#### Distance vector

Dato $T_i(A_1, ..., A_n)$ e $T_j(A_1, ..., An)$ due tabelle per cui vi è una relazione di generalizzazione con soppressione definita come $T_i \preccurlyeq T_j$

il vettore distanza $T_j$ da $T_i$ è il vettore $\text{DV}_{i,j} = [d_1, ..., d_n]$

dove ogni $d$ è la lunghezza del percorso unico tra $dom(A_z, T_i)$ e $dom(A_z, T_j)$ nella gerarchia di generalizzazione $\text{DGH}_{D_z}$

## k-minimal generalization with suppression

Dato $T_i, T_j$ dove $T_i \preccurlyeq T_j$

Dato $\text{MaxSup}$ la soglia massima di soppressione (% sui dati). **Se supero questa soglia, ovvero non ci sono soluzioni, allora generalizzo**

$T_j$ si dice **k-minimal** generalizzazione di $T_i$ se e solo se

1. $T_j$ soddisfa la k-anonymity con la **minima** soppressione richiesta (non sopprime più tuple di quelle che servono) e non esiste alcun'altra tabella generalizzata con lo stesso vettore di distanza che abbia più tuple di $T_j$ 

2. $\# T_i - \# T_j \le \text{MaxSup}$

3. Se esiste un altra tabella $T_z$ che soddisfa 1 e 2,  allora non è vero che il vettore di $T_z$ è più piccolo del vettore $T_j$

### Preferenze nella generalizzazione

Possono essere usati diversi criteri per scegliere una generalizzazione minima preferita, perchè possono esserci più candidati che soddisfano la k-minimal generalization

- **Distanza minima assoluta**
  
  Non uso più il vettore distanza ma la sommatoria delle differenze, quindi ogni livello in più è un passo in più. Tradotto: il minor numero di passi di generalizzazione senza tener conto della gerarchia, quindi **più in basso sono nella gerarchia totale (piani) e meglio è**. Definito come sommatoria $\sum$
  
  - esempio:
    
    Ho $R_{0, 1}$ e $Z_{0,1,2}$
    
    $(R_0, Z_1)$ e $(R_1, Z_0)$ sono uguali, distanza assoluta = 1 passo (Somma dei passi, 0+1 = 1+0 = 1)

- **Distanza minimia relativa**
  
  Stessa cosa ma tenendo conto della gerarchia, quindi **più in basso sono nel mio ramo di gerarchia e meglio è**
  
  - esempio: 
    
    Ho $R_{0, 1}$ e $Z_{0,1,2}$
    
    $(R_0, Z_1) = \frac{0}{1} + \frac{1}{2} = \frac{1}{2}$
    
    $(R_1, Z_0) = \frac{1}{1} + \frac{0}{2} = 1$
    
    Per cui in questo caso si preferisce $(R_0, Z_1)$ perchè è relativamente meglio

- **Massima distribuzione**
  
  Maggior numero di tuple distinte, diverse una dall'altra

- **Minima soppressione**
  
  Generalizzazione che sopprime meno tuple e quindi con cardinalità (\#) maggiore

## Granularità della generalizzazione e della soppressione

- **Generalizzazione**
  
  Può essere applicata
  
  - alla **singolo attributo (colonna)**
  
  - alla **singola cella** (poco fattibile: query più difficili, troppi casi)

- **Soppressione**
  
  - alla **riga/intera tupla**
  
  - alla **singolo attributo (colonna)**
  
  - alla **singola cella**

Noi per ora abbiamo sempre giocato a **AG_TS**, ovvero generalizzazione attributo e soppressione di cella.

La generalizzazione a livello di cella **CG_TS** e **CG_AS** non è la migliore perchè se generalizzo a livello estremo equivale a non dire nulla, per cui non ha senso sopprimere se la generalizzazione estrema fa diventare tutto uguale
